# -*- mode: mandoku-view; -*-
#+TITLE: 名臣碑傳琬琰之集
#+DATE: 2015-08-24 22:35:04.789854
#+PROPERTY: ID KR2g0025
#+PROPERTY: BASEEDITION WYG    
#+PROPERTY: JUAN 中卷七
<pb:KR2g0025_WYG_034-1a>¶
欽定四庫全書¶
　名臣碑傳琬琰之集中巻七　　宋杜大珪編¶
　　王待制質墓誌銘　　　　　　范仲淹¶
孔子曰善人吾不得而見之矣噫先聖謂善人之難得¶
也如此世有德之清行之方政之平斯不謂之善人乎¶
余見之於子野王公矣公諱質字子野其先太原人曾¶
髙古籍大名皇考諱徹以文行顯至右拾遺累贈太師¶
尚書令兼中書令魯國公王考諱祐雄文直道名重海¶
<pb:KR2g0025_WYG_034-1b>¶
内掌太祖誥命至兵部侍郎累贈太師尚書令兼中書¶
令晉國公考諱旭以公正果敢屢當藩寄為時之良二¶
千石累贈兵部尚書妣虞氏贈某郡君公稟嚴君之教¶
幼而有文伯父文正公為真宗朝賢相重德大器人莫¶
可動一日覽公之業喜甚作詩以奨之謂吾門未衰矣¶
用文正蔭補太常寺奉禮郎三遷至大理丞文正既薨¶
公年尚未冠進所著文真宗嘉之召試學士院辭入&KR0278;¶
等賜進士及第聲動京師嘗師事楊文公文公器之每¶
<pb:KR2g0025_WYG_034-2a>¶
謂朝中名公曰是子英妙加於人逺矣翰林劉公筠風¶
岸髙峻縉紳仰望不得其門而進乃與諸公共薦公之¶
才敏天子命公校文於館中厯殿中省丞為愽士於太¶
常加集賢校理拜祠部員外郎丁兵部憂服除以前官¶
充職同判姑蘇郡以公心公言正二千石之政二千石¶
初不平之終服其義而加禮焉還朝賜五品服章改度¶
支外郎同判尚書刑部又判吏部南曹進司封外郎出¶
領淮西郡部中十邑素多盜與訟號為難治公至斷獄¶
<pb:KR2g0025_WYG_034-2b>¶
必以情按吏必有禮横者繩之弱者扶之州人大服謂¶
徃之使君莫公若也蔡俗舊祠吴元濟公曰豈有逆醜¶
而當廟食耶吾為州長不能正民之視聽俾民何從哉¶
狄梁公李太尉皆唐之忠烈又德加蔡人胡為不祠命¶
工徹元濟廟建二公之祠率吏民拜祭蔡人從之于今¶
號為雙廟秩滿拜祠部郎中朝廷除公開封府推官除¶
兄雍三司判官公曰是皆要職吾兄弟同日除拜朝廷¶
豈乏人哉乃堅請外補留兄京師以奉家廟士大夫聞¶
<pb:KR2g0025_WYG_034-3a>¶
而賢之徃守夀春郡㡬月改合肥郡盜有殺其徒以并¶
其財者吏擒之公令䖏死法寺議當貸死遂劾之公上¶
疏曰盜以彊力而又殺人吏追而擒之自非露而悛者¶
胡為而貸焉如法寺所論能害其類者皆無罪名民將竸¶
為盜盜巳而殺一夫其黨咸赦之盜可止乎疏上不報¶
凡斷獄出入以下吏為首長官為從公曰吾不勝法吏¶
矣上言請為之首朝廷從之左降監舒州靈仙觀後一¶
年今資政殿學士昌黎韓公琦知審刑院議盗長其徒¶
<pb:KR2g0025_WYG_034-3b>¶
非自首而悛惡者宜勿原之朝廷始頒示天下且知公¶
前所斷獄不為失矣今資政殿學士鄭公戩翰林學士¶
葉公清臣皆論公竒才未大用而非辜坐黜豈朝廷之¶
意耶詔起公知海陵郡代還除度支郎中荆湖北路轉¶
運使時西郵宿兵財用為重諸道轉運使競進羨餘㡬¶
千萬蘄助軍之奬實瘡痍細民以為己績公至而歎曰¶
西兵天子不得已而用之然須於財賦豈如是而迫耶¶
吾不當為由是荆湖之民頼公少休焉㑹資政殿學士¶
<pb:KR2g0025_WYG_034-4a>¶
富公弼拜職尚帶史館修撰與公未嘗識面聞公風義¶
舉公以代修撰朝廷從而除之兼掌選事及韓富二公¶
在樞府又交薦公清方為縉紳之冠天子俞其奏擢以¶
本官充天章閣待制依前掌選事公再讓不允既而客¶
有扣公曰銓衡至重利病多矣公無建明者何公曰紀¶
綱盡在如權衡然但持者輒髙下其手爾何必易其器¶
耶公居之歲時選士頼其平其間人物清濁公必辯之¶
上前量有進抑振天官久墜之職也天子以西北數藩¶
<pb:KR2g0025_WYG_034-4b>¶
鎮皆須巨人乃擇近列而褒遣之公得領陜州州當四¶
達之㑹又用兵而来吏民疲苦公至則緩征賦薄迎勞¶
屏㓙冦拯孤弱人迺息肩㡬一載而感疾以慶厯五年¶
七月二十六日終於黄堂享年四十五靈柩歸東都州¶
人哭送於道朝廷加賵賻焉公生相門而弗驕弗華以¶
貧為寳文正作舍人時家甚虚嘗貸人金以贍昆弟過¶
期不入輟所乗馬以償之公因閱家藏書而得其券召¶
家人示之曰此前人清風吾輩當奉而不墜宜祕藏之¶
<pb:KR2g0025_WYG_034-5a>¶
又得顔公為尚書乞米於李大夫墨帖刻石以摹之遍¶
遺親友間其雅尚如此故終身不貪所至有氷蘖聲此¶
公之秉德不亦清乎公充職館殿二十餘年同舍皆顯¶
官公介然不動惟求外補當國者非戚必舊公未甞折¶
顔色屈語論以合其意嘗有交遊以言事被謫朝之貴¶
人皆切齒公特率昆弟祖宴都門謫者拒之曰無為子¶
之累乎公曰吾願為黨人從而貶之光矣此公之執行¶
不亦方乎公為數郡皆清心以思治行已以率下必首¶
<pb:KR2g0025_WYG_034-5b>¶
崇學校而風化之有犯法非害于物者必緩其獄未始¶
深文焉求民之疾雖處幽不遺去民之梗雖負勢不避¶
此仁人之政不亦平乎故每去一州則百姓號慟如赤¶
子之慕慈母也公性純孝與家人道先君事必感激泣¶
下故厚於宗族每拳拳焉憂樂同之弟素文正之子也¶
自淮南外計改涇原經略使公食不甘寢不安曰弟有¶
母老且疾吾無親憂因入對請代行既而弗許命其愛¶
子規曰彼窮塞也得無危事汝可侍行而左右之以均¶
<pb:KR2g0025_WYG_034-6a>¶
吾憂又少弟端嘗不利於春官䖏徒勞者乆之公為郎¶
以歲課當遷願移厥恩召端一試朝廷許之賜端進士¶
出身其友愛之心有如此者公不治生業惟蓄書僅萬¶
巻逺近從之兼通佛老微㫖撰寳元摠録一百巻皆聖¶
賢窮理盡性之說公樂稱人之善必曰吾不及矣在士¶
大夫非風義髙逺弗與之遊及其逝矣四方交友書問¶
弔云前年呉安道死今年王子野卒賢士大夫之清者¶
何其衰歟公娶周氏禮部侍郎起之女封褒信縣君生¶
<pb:KR2g0025_WYG_034-6b>¶
子男三人曰毖將作監主簿曰規前明州奉化縣主簿¶
曰復太廟室長女二人長適太常寺太祝范純仁次女¶
尚幼余走塵土時公一接如舊以道義淡交者有年矣¶
結二姓之好以親仁人余嘗期公以青雲之器大有立¶
於國朝今不幸乃為公之墓銘銘曰¶
嗚呼人之清者曰賢國得而治焉性之仁者曰夀民得¶
以庇焉何子野之善人&KR0006;逝矣如川惟清方而平正兮¶
居人之先在聲詩之有言兮胡不萬年&KR0216;送之於死兮¶
<pb:KR2g0025_WYG_034-7a>¶
𦵏之於泉徒切切於辭兮勒石之堅期子野之令名兮¶
與白日而長然¶
　　孫待制甫墓誌銘　　　　　　歐陽修¶
公諱甫字之翰許州陽翟人也初舉進士天聖五年得¶
同學究出身為蔡州汝陽縣主簿八年再舉進士及第¶
為華州觀察推官轉運使李紘薦其材遷大理寺丞知¶
絳州翼城縣故丞相杜祁公與紘皆以清節自髙尤難¶
於取士聞公紘所薦也數招致之一見大喜已而祁公¶
<pb:KR2g0025_WYG_034-7b>¶
自御史中丞拜樞宻直學士知永興軍辟公司錄凡事¶
之繁猥者一以委之公歎曰待我以此可以去矣祁公¶
為謝顧事非他吏不能者不敢煩公公乃從容為陳當世¶
之務所以緩急先後設施之宜又多薦士之賢而在下¶
者於是祁公自以為得益友歲滿知彭州永昌縣監益¶
州交子務再遷太常愽士祁公為樞宻副使薦於朝得¶
祕閣校理是時諸將兵討靈夏乆無功天下騷動盗賊¶
數入州縣殺吏卒吏多失職而民弊矣天子方銳意更¶
<pb:KR2g0025_WYG_034-8a>¶
用二三大臣乃極選一時知名士增置諫員使補闕失¶
公以右正言居諫院上好納諫諍未嘗罪言者而至言¶
宫禁事他人猶須委曲開諷而公獨曰所謂后者正嫡¶
也其餘皆猶婢爾貴賤有等用物不宜過僣自古寵女¶
色初不制而後不能制者其禍不可悔上曰用物在有¶
司吾恨不知爾公曰世謂諫臣耳目官所以達不知也¶
若所謂前世女禍者載在書史陛下可自知也上深嘉¶
納之保州兵變前有告者大臣不時發之公因力言樞¶
<pb:KR2g0025_WYG_034-8b>¶
宻副使當得罪使乃杜祁公也邉將劉滬城水洛於渭¶
州部署尹洙以滬違節度將誅之大臣稍主洙議公以¶
渭洛通秦渭於國家利滬不可(闕/)　　　　　　滬洙¶
公平生所善者也公在諫院所言補益尤多是三者其¶
一人所難言其二人所難䖏者其後言宰相以某事當¶
去者上亟為罷之因以陳執中為㕘知政事公又言執¶
中不可用由是上難之公遂求解職於是小人不便大¶
臣執政而朋黨之論起二三公相繼去位公亦在論中¶
<pb:KR2g0025_WYG_034-9a>¶
而辯諍愈切不自疑由是罷諫職以右司諫知鄧州徙¶
知安州厯江南兩浙轉運使再遷兵部員外郎改直史¶
館知陜府又徙晉州河東轉運使公素羸性澹然寡所¶
好欲恂恂似不能言而内勁果遇事精明議者謂公道¶
德文學宜在朝廷備顧問而錢榖刀筆非其職然公處¶
之益辦至臨疑獄滯訟常立得其情大賊張海郭貌山¶
攻刼商鄧新破南陽順安公安輯有方常曰教民知戰¶
古法也乃親閱縣弓手教之擊射坐作皆為精兵盜賊¶
<pb:KR2g0025_WYG_034-9b>¶
為息陜當東西衝吏苦厨𫝊而前為守者顧毁譽不能¶
有所損至公痛裁節之過客畏其清初無所望而亦莫¶
之毁也陜人賴以紓後遂以為法其為轉運使所至州¶
縣視其職事修廢察其民樂否以此陞黜官吏而不納¶
毁譽遇下雖嚴而不害其在兩浙范文正公守杭州以¶
大臣或便宜行事公曰范公貴臣也我屈於此則不得¶
伸於彼矣由是一切䋲以法而常以監司自䖏范公遇¶
公無倦色及退而不能無恨公遇范公不少下然退而¶
<pb:KR2g0025_WYG_034-10a>¶
未嘗不稱其賢也自河東召為度支副使勤其職不以¶
為勞已而得疾嘉祐元年遷刑部郎中天章閣待制河¶
北郡轉運使不行疾少間乃留侍讀公博學强記尤喜¶
言唐事能詳其君臣行事本末以推見當時治亂每為¶
人説如其身履其間而聽者曉然如目見故學者以為¶
終嵗讀史不如一日聞公論也所著唐史記七十五巻¶
論議閎贍書未及成以嘉祐二年正月戊戌卒于家享¶
年六十公既卒詔取其書藏于祕府贈右諫議大夫又¶
<pb:KR2g0025_WYG_034-10b>¶
有文集七巻公喜接士務揚人善所得俸廩多所施與¶
撫諸孤兒教育如已子曾祖諱恕愽州堂邑主簿祖諱¶
賁尚書庫部員外郎考諱從革不仕以公貴累贈都官¶
郎中母曰長安縣太君李氏娶程氏夀昌縣君子三人¶
長曰宜滑州節度推官次曰寔曰寘皆將作監主簿女¶
三人一適將作監主簿程著餘皆早亡以五年七月丁¶
酉𦵏公於陽翟縣舊學鄉塢頭村之北原銘曰¶
惟學而知方以行其義惟簡而無欲以遂其剛力雖弱¶
<pb:KR2g0025_WYG_034-11a>¶
兮志則强積之厚兮發也光仁宜壽兮奄以藏有深其¶
原兮有崇其岡永安其固兮百世無傷¶
　　書墓誌後　　　　　　　　　司馬光¶
明道中公在華州某始以太廟齋郎得謁見皇祐中幸¶
與公具在館閣公於某為前輩而某服公才仰公徳不¶
敢以同舍期也然粗能熟公之為人元豐二年十一月¶
公弟子崇信令察示某以歐陽公所撰公墓誌某讀之¶
怳然如復見公得侍坐於旁也昔蔡伯喈嘗言吾為碑¶
<pb:KR2g0025_WYG_034-11b>¶
銘多矣皆有慚德唯郭有道無愧色耳觀歐陽公此文¶
其言公自初仕以美才清德為時所重在諫院言宫禁¶
事切直無所避在陜不飾厨𫝊凡當官公論不私其所¶
愛淡然寡所好外和而内勁喜言唐事學者謂終嵗讀¶
史不如一日聞公論此皆某親所覩聞當時士大夫所¶
共知可謂實録而無愧矣公名髙於世歐陽公以文雄¶
天下固不待某言而後人信之然歲月益久識公者益¶
寡竊懼後之人見歐陽公之文以為如世俗之銘誌但¶
<pb:KR2g0025_WYG_034-12a>¶
飾虛美以取悅其子孫耳故冐進越之罪嗣書其末譬¶
猶捧土以培泰山掬水以沃大河彼豈賴此以為髙深¶
哉盖志在有以益之不自知其非任也¶
　¶
　¶
　¶
　¶
　¶
<pb:KR2g0025_WYG_034-12b>¶
　¶
　¶
　¶
　¶
　¶
　¶
　¶
　名臣碑傳琬琰之集中巻七¶

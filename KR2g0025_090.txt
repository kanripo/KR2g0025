# -*- mode: mandoku-view; -*-
#+TITLE: 名臣碑傳琬琰之集
#+DATE: 2015-08-24 22:35:05.945361
#+PROPERTY: ID KR2g0025
#+PROPERTY: BASEEDITION WYG    
#+PROPERTY: JUAN 下卷八
<pb:KR2g0025_WYG_090-1a>¶
欽定四庫全書¶
　名臣碑傳琬琰之集下卷八　　宋杜大珪編¶
　　吕文靖公夷簡(懐忠之碑闕/)　　曾鞏¶
吕夷簡字坦夫夀州人曾祖夢竒後唐為工部侍郎咸¶
平三年夷簡登進士第累擢知制誥龍圖閣直學士仁¶
宗即位除叅知政事天聖六年拜相明道二年罷是年¶
復相景祐二年封申國公四年罷以使相判許州徙天¶
雄軍未幾復相慶歴元年進封許國公判樞宻院以判¶
<pb:KR2g0025_WYG_090-1b>¶
院太重改兼樞宻使二年以病特進司空平章軍國重¶
事上憂之剪髭賜以療其疾夷簡薦富弼等數人可大¶
用因再辭位進司徒固請老以太尉致仕卒年六十六¶
贈太師中書令諡文靖賜御篆碑額曰懐忠之碑子公¶
綽公餗公弼公著公孺始王旦嘗謂王曽曰夷簡器識¶
逺大君其善交之後果與曽並相夷簡通判貝州按河¶
北水災請除田器之算重本因詔天下農器皆除筭冦¶
準知永興軍擿巨姦徙湖南過闕有上變事者夷簡曰¶
<pb:KR2g0025_WYG_090-2a>¶
此必有使之者宜勿問益徙之逺方上從之權知開封¶
與魯宗道同按雷允恭徙皇堂事真宗即祔廟太后欲¶
神主復日悉陳其平生服玩夷簡曰太后奉遺詔以保嗣¶
君非逺姦進忠愛民欽天未足為報也故事輔臣因郊¶
恩遷官夷簡與同僚豫辭之遂著為式章懿太后上仙¶
夷簡因奏事簾前曰聞夜中有宫嬪亡者太后即起有¶
頃獨出謂夷簡曰卿欲離吾母子耶夷簡曰大后它日¶
不欲保全劉氏乎太后悟廼發䘮成服備禮葬之大内¶
<pb:KR2g0025_WYG_090-2b>¶
災宫門晨未闢輔臣請對上御拱辰門樓百官拜樓下¶
夷簡獨不拜上遣問其故曰宫庭有變願一見上上為¶
舉亷見之章獻太后崩夷簡手䟽請正朝綱塞邪徑禁¶
貨賂辨佞士絶女謁逺近悉罷力役節冗費既又立州¶
郡學校授宗室環衛官建睦親宅増教授官置太宗正¶
以揔之郭后廢上欲立民間女陳氏為后夷簡力止之¶
慶歴初契丹兵壓境夷簡請建都大名示親征之意或¶
欲修京城夷簡曰此囊瓦城郢計也扵是建北京天聖¶
<pb:KR2g0025_WYG_090-3a>¶
初太后臨朝内外無間言夷簡之力為多議者以其再¶
相増契丹嵗賜授宗室環衛官非計之得也¶
　　竇叅政偁　　　　　　　　　　曽鞏¶
竇偁字日彰其先漁陽人父禹鈞在周為諌議大夫避亂徙¶
居河南禹鈞五子儀儼僖偁侃皆有文學中進士第馮道¶
嘗贈詩曰燕山竇十郞教子以義方靈椿一株老丹桂五枝芳¶
世多誦之儀字可象晋天福中登進士第在周為翰林及¶
端明殿學士建隆初授禮部尚書翰林學士時御史臺諫欲¶
<pb:KR2g0025_WYG_090-3b>¶
以左右僕射為表首太常禮院言東宫三師合為表首儀援¶
典故以僕射合為表首者六而三師無所據朝廷以儀之議為¶
定五代䘮亂之間儀儼乃以文章學問自見扵一時所謂豪¶
傑之士也儼字望之建隆初終於禮部侍郎翰林學士儼博¶
物洽聞通音律歴數宋興禮樂多所裁定周世宗觀大水泗¶
州記以問儼儼以為天地有五徳曰潤曰暵曰生曰成曰動¶
五徳隂陽之使隂陽水火之本隂陽有常數水火有常分¶
竒耦相半盈虗有凖謂之通正羡備過亢極無不至謂之¶
<pb:KR2g0025_WYG_090-4a>¶
咎證隂之始主于淵獻水之行祀于九六凡千七百二¶
十有八嵗為浩浩之㑹雖堯舜在上不能免者數也若¶
夫辟狂臣專乂昏不明苦雨數至不潤下乃政之所致¶
非數也唐正元壬申之水是已徳宗闇蔽篤于自任陸¶
贄盡忠而斥逺裴延齡專利而信用常雨之應夫豈虚¶
生偁周廣順初登進士第其后同與賈琰在開封府晋¶
王幕下一日晋王燕射偁琰同預而琰賛美稱過偁叱¶
之曰賈氏子導䛕豈不自愧坐客皆失色王亦不樂因¶
<pb:KR2g0025_WYG_090-4b>¶
罷燕尋白太祖出之太平興國四年駕幸魏郡召偁至¶
行在上方議北征偁抗䟽極諌而止遂除樞宻直學士¶
叅知政事入謝上曰汝何由至此偁曰陛下不忘藩邸¶
之舊耳上曰乃賞汝面折賈琰也未幾薨于位時明日¶
燕群臣以偁䘮故罷¶
　　魯肅簡公宗道　　　　　　　曽鞏¶
魯宗道字少之亳州人少孤苦學嘗䄂所為文謁戚綸¶
綸器賞之咸平二年登進士第徧歴州縣天禧元年詔¶
<pb:KR2g0025_WYG_090-5a>¶
兩省置諌官六貟不兼它職考所言以為殿最宗道與¶
劉曄同選擢為正言仁宗升儲除户部員外郎兼右諭¶
徳踰年改正左諭徳及即位遷户部郎中龍圖閣直¶
學士兼侍讀詔與吕夷簡按視雷允恭擅遷山陵黄堂¶
事還是年叅知政事天聖七年薨于位年六十四贈兵¶
部尚書諡肅簡時太常禮院言禮無廢朝特輟視朝一¶
日宗道質直遇事敢言不為勢所屈為諭徳時真宗一¶
日遣中人召之至其家俟之久方從酒家還使者曰即¶
<pb:KR2g0025_WYG_090-5b>¶
上訝遲將何以對宗道曰第直言之及宗道見帝詢其¶
所之對曰有鄉人来貧乏杯盤至酒家飲之也帝善其¶
無隠而知其可大用初為秀州海鹽縣令䟽治東南舊¶
港口道海水至邑下人以為利號魯公浦在諌垣時諌¶
章由閤門始得進而罕嘗賜對宗道請得面論事而上¶
奏通進司自是為故事因言守宰與民至近而未見有¶
區别能否豈朝廷所以為民之意今除一知州補一縣¶
令雖甚庸暗有司無敢擯斥舉天下親民之官黷貨害¶
<pb:KR2g0025_WYG_090-6a>¶
政十常二三介然自守孳孳政事殆未易得尚何裕民¶
美化之可兾乎昔漢宣帝除刺史守相必親見而考察¶
之今命知州通判知縣雖未暇親見宜令中書以言而¶
察其應對設以事而問其施為才與不才得以進退縣¶
令則命流内銓倣此施行庶乎得良守宰助宣聖化真¶
宗嘉納之宗道在選調久頗患銓格繁宻而曲為銓吏¶
之奸弊判吏部流内銓多釐革之凡科條闕次悉掲示¶
廡下人以為便七年居政府裁抑僥倖不肯以名器私¶
<pb:KR2g0025_WYG_090-6b>¶
人時樞宻使曹利用有所慿恃肆為驕横宗道屢折之¶
扵上前凡貴戚近習莫不歛迹子有功有立有開¶
　　盛文肅公度　　　　　　　　曾鞏¶
盛度字公量余杭人端拱初登進士第數上疏論邉事¶
奉使陜西叅質漢唐故地繪為西域圖以獻累擢知制¶
誥翰林學士冦凖罷相度以嘗交結周懐政貶和州團練¶
副使天聖初牽復翰林學士龍圖學士承㫖兼侍讀學¶
士景祐二年叅知政事四年知樞宻院坐令開封府吏¶
<pb:KR2g0025_WYG_090-7a>¶
馮士元强取其鄰所賃官舍為知府鄭戬所發罷知揚¶
州蔡州應天府以太子少傅致仕還京數日卒年七十¶
四贈太子太保諡文肅子山甫中甫崇甫初度因奏事¶
便殿真宗問其所上西域圖内出繒命工别繪度因言¶
前已圖漢所置酒泉張掖武威燉煌金城五郡以復究¶
尋五郡之東南自秦築長城西起臨洮東至遼碣延袤¶
萬里有郡有軍有守捉襟𢃄相属烽火相望其形勢禦¶
備亦至矣唐始置節度使後又以宰相兼領用非其人¶
<pb:KR2g0025_WYG_090-7b>¶
有山河之險而未能固有甲兵之利而不能禦豈不惜¶
㢤今復繪其山川道路區聚壁壘為河西隴右圖願備¶
聖覧上稱其博度甞在開封獄失實調監洪州稅上言¶
請復賢良方正科宻詔撰䇿題馳驛以聞又請建四科¶
以取士且言經術之士若典刑備舉則政教流行請設¶
博通墳典逹于教化科堯試臣以事不直以言語筆札¶
求人審官期于適用請設才識兼茂明于體用科今戒¶
警未除調邉守戍必資良帥以集事功請設軍謀宏逺¶
<pb:KR2g0025_WYG_090-8a>¶
堪任將帥科獄市之繁民命所係若推按失實則枉情¶
傷生請設曉法律能按章覆科後亦取其才識兼茂明¶
扵體用科與賢良方正能直言極諌兼行明道中詔度¶
與御史中丞王隨叅定在京并外三十一州軍舊禁觧¶
鹽地分曉啇旅入錢筭鹽度言通商有五利遂施行之¶
度好學家居唯圖書滿前毎歸未嘗釋手真宗甞命李¶
宗諤楊億王曽李維舒雅任隨石中立同編通典文𫟍¶
英華又嘗預注釋御集真宗祀汾隂仁宗在藩邸以度¶
<pb:KR2g0025_WYG_090-8b>¶
掌起居箋表及留守章奏封千春郡王特詔令撰謝恩¶
表所著有愚谷集中書制集銀臺集翰林制集極中集¶
天禧三年郊恩赦文許舍人給事中諌議母封郡太君¶
而學士不預度官兵部郎中因請進封其母上特從其¶
請自是學士官未至諌議者皆得封其母焉度多猜險¶
僚友皆畏其傾不敢妄語言肌體豐大艱扵拜起有拜¶
之者俯伏不能興或至詬罵其&KR0310;戾如此¶
　　韓忠憲公億　　　　　　　　曽鞏¶
<pb:KR2g0025_WYG_090-9a>¶
韓億字宗魏其先真定人後徙開封之雍丘少力學咸¶
平五年登進士第王旦以女妻之久歴外官以旦在政¶
府避親及旦薨乃稍進用仁宗即位累擢龍圖閣待制¶
樞宻直學士御史中丞景祐二年同樞宻院事四年改叅¶
知政事因諌官言不當以子壻為群牧判官寳元元年¶
罷知應天府加資政殿學士徙成徳軍澶亳州遷尚書¶
右丞以太子太傅致仕卒年七十三贈太子太保諡忠¶
憲子綱綜綘繹維縝緯&KR0225;億性方重有守治家嚴肅雖¶
<pb:KR2g0025_WYG_090-9b>¶
燕居未嘗見其惰容嘗奉詔監視向敏中諸子分財産¶
方丁謂用事隂遣所親諭億欲買向氏長安華嚴川田¶
億至向第而戒其諸子曰土田衣食之源不可鬻也遂¶
忤謂意謂忌知定州曹瑋斥知莱州慮其或害三司更¶
茶法歲課不登億承詔劾之由丞相而下當坐失當之¶
罰其不撓如此益州故事歳首官出米六萬石或五六¶
倍之以濟貧民億知州當歲儉乃數倍賑之又䟽江流¶
溉民田數千頃至今以為利初通判陳州河決属邑億¶
<pb:KR2g0025_WYG_090-10a>¶
集瀕河丁夫就伐薪芟親督築不賦扵民而河患平知¶
洋州有富民李甲䘮兄而追嫁其嫂又誣從子為它姓¶
而并其資産嫂訟之十餘歲吏受賂不得直億按舊牘¶
獨未嘗證以乳醫億宻致乳醫以驗决衆皆詘服在樞¶
府元昊歲遣人至京師出入民間無他禁億請為除館¶
舍以優待逺人乃官為主其貿易實欲防之也詔從之¶
又言天下承平之久武備不戒請二府各舉才任將帥¶
者數人稍試用之唃厮囉與元昊相攻巳而來獻捷朝¶
<pb:KR2g0025_WYG_090-10b>¶
廷議寵厮囉以節制億曰二虜皆藩臣今不能諭令解¶
仇又因捷而賞之豈綏御四夷之道當如是耶固執不¶
可遂罷又言武臣宜知兵書而法在所禁請纂其要畧¶
以頒焉扵是上自集神武秘畧以賜邉臣其書遂徧天¶
下¶
　　宋宣憲公綬　　　　　　　　曽鞏¶
宋綬字公垂趙州人㓜聰警額有異相其外祖楊徽之¶
器愛之徽之無子盡付以家所藏書以徽之遺恩授太¶
<pb:KR2g0025_WYG_090-11a>¶
常寺太祝年方十五召試中書真宗竒其文特遷大理¶
評事聽於秘閣讀書同校勘天下圖經久之復召試學¶
士院除集賢校理與文臯同在館閣毎賜書必得二本¶
世以為榮累擢知制誥仁宗即位擢直學士院天聖三¶
年為翰林學士明年兼侍讀改龍圖學士出知應天府¶
召還欲大用為宰相張士遜所抑復翰林學士兼侍讀¶
龍圖閣學士加端明殿學士端明殿後唐初置學士馮¶
道趙鳳首當其任太平興國中改為文明殿學士至是¶
<pb:KR2g0025_WYG_090-11b>¶
又置端明殿學士以寵綬綬辭免龍圖及士遜罷相明¶
道二年緩遂叅知政事景祐四年罷為尚書左丞資政¶
殿學士留侍經筵明年加大學士知河南府康定元年¶
知樞宻院改叅知政事薨于位年五十贈司徒兼侍中諡¶
宣憲子敏求敏修大中祥符初封禪覃慶上先賜綬同¶
進士出身翌日遂由大理評事遷本寺丞後苑賞花群¶
臣皆賦詩命綬與晏殊同為之序祀汾隂綬與錢易陳¶
越劉筠所過採集地志風物故實毎舍上之以備詢覧¶
<pb:KR2g0025_WYG_090-12a>¶
仁宗即位章獻太后命綬擇前文字可以賛孝養補政¶
治者以上遂録唐謝偃惟皇戒徳賦孝經論語節要唐¶
太宗所撰帝範二巻開元臣僚所獻聖典三巻君臣正¶
理論三巻上之太后稱制既久上未嘗獨對群臣綬言¶
唐開元中睿宗為太上皇五日一受朝䖏分軍國重務¶
及三品以上除授决重刑明皇日聽朝除授三品以下¶
决徒刑請令中書樞宻院約先天制度非軍國大事及¶
大除拜皆前殿取㫖臣僚亦只前殿對由是忤太后意¶
<pb:KR2g0025_WYG_090-12b>¶
而有應天之命太后崩詔綬定章獻明肅章懿三太后¶
祔廟禮綬舉春秋考仲子之宫唐儀坤故事請别立章¶
懿太后廟建名奉慈以安神主上從其議綬又言帝王¶
之御臣下在乎揔握威柄賞罰二者必自天子出一紀¶
以来政出簾箔之間今陛下方躬親萬務聽斷有祖宗¶
英風天下延頸跂踵渴見聖政若非懲奸革弊無以新¶
四方耳目而刑政號令未見勝于垂簾之日豈非三¶
事大臣未能盡輔佐之道耶頃者除授恩澤多所¶
<pb:KR2g0025_WYG_090-13a>¶
希望而因縁邪倖者遂取升擢議者皆以謂恩出太后¶
而不由陛下自親政以來恩賞雖行議者又云悉出大¶
臣盖大臣公為朋黨罔冒天聰朋黨相結其害實甚或¶
窺測上㫖宻令陳奏或附會已意以進退人大臣恃恩¶
以招權小人趍利以售進此風寖長有蠧邦政太宗嘗¶
云國家若無外憂必有内患外憂不過邉事皆可預防¶
惟姦邪無狀若為内患深可懼也真宗亦云唐朝朋黨¶
尤盛漸不可制以至帝室衰弱願陛下思祖宗之訓念¶
<pb:KR2g0025_WYG_090-13b>¶
王業艱難整頓紀綱正在今日上大感悟章惠太后營¶
王中正舊第為道觀諌官御史皆言近詔罷修寺觀而¶
復有此興造是詔令數更也上曰此太后自出奩中物¶
爾言者豈非邀名乎綬因曰是豈知太后所為但見忽¶
興土木違近詔爾疑似之事人猶奏論設少失周防雖¶
臺諌官不言四方亦自傳布為聖政之累太祖嘗謂¶
太宗受人諌疏直抵其非曽不為耻豈若自不為之而¶
使人無言望陛下深鍳皇祖之言常防外廷之議已出¶
<pb:KR2g0025_WYG_090-14a>¶
詔令且要遵守無令喋喋之人自取名譽也綬又言自¶
古守成之君必兢兢抑畏不忘頋省人心逸于久安患¶
害生於所忽故立防于無事之際消患于未萌之前若¶
事至而後應不亦殆歟此固聖心所詳䆒臣猶願飭勵¶
群司交修庻職勿以治平自息勿以纎㣲不慎則可以¶
保至尊而享洪業矣臣又切惟御下之道有三臨事尚¶
乎守當幾貴乎斷兆謀先乎宻守則不可移斷則不可¶
惑宻則不可干是三者治亂安危之所係願陛下欽之¶
<pb:KR2g0025_WYG_090-14b>¶
念之至若朝務清夷深居間燕亦願陛下愛養聖躬節¶
宣所欲夫四時聲味所以調適六氣乃克和平自然擁¶
百靈之休享無疆之福豈不美㢤初尚美人出宫上召¶
綬面草詔云當求徳門以稱坤儀既而聞左右以茶商¶
陳氏女入宫綬因間見曰陛下乃欲以卑賤者正位中¶
宫不亦與前日詔語戾乎及樞宻使王曽入對上首詢¶
之曽深以為不可上曰宋綬亦如此言時宰相吕夷簡¶
屢論列上前卒罷之修郊祀綬嘗攝太僕卿陪玊輅顧¶
<pb:KR2g0025_WYG_090-15a>¶
問儀物典故召對辯洽因撰鹵簿圖以進綬資性孝謹¶
清介寡言經史百家莫不通貫朝廷有大議論皆所裁¶
定於前世文章必深考其得失而時之作者無所臧否¶
集外祖楊徽之詩刻石嘉州明月湖上家藏書萬巻皆¶
手自校正楊億嘗稱其文淳麗尤善賦詠自以為不及¶
也綬之筆札精妙上嘗取所書千字文及其家之墨迹¶
藏禁中所著有七集始綬疾不視家母問之必曰少瘳¶
矣又通賔客候問若且安以紓母憂然後事俱已詳䖏¶
<pb:KR2g0025_WYG_090-15b>¶
雖家人不知也¶
　　劉丞相沆(思賢之碑闕/)　　　　曽鞏¶
劉沆字冲之吉州永新人父素不仕以財雄郷里曽祖¶
景洪事楊行宻為江西牙將有彭玗者據州稱太守脅¶
景洪附湖南景洪偽許之復以州歸行宻遂不仕嘗謂¶
人曰我不從彭玗當活萬餘人後必有隆者因所居山¶
曰后隆山山有唐牛僧孺讀書堂故墓即其上築臺曰¶
聰明臺沆母夢牛相公来而生沆天聖八年登進士第¶
<pb:KR2g0025_WYG_090-16a>¶
累擢知制誥龍圖閣學士皇祐三年叅知政事至和元¶
年拜相嘉祐元年罷知南京徙知陳州卒年六十六¶
仁宗作挽詩賜其家又篆其碑額曰思賢之碑沆倜¶
儻任氣所至有治聲决訟多中理時論比之張詠知衡¶
州有大姓尹氏為偽劵以欺鄰人之孤訟久不得直¶
沆至其孤纔二十詰尹氏曰若劵曽取證他鄰否其¶
人當有存者尹氏辭絀服刑而歸其田知潭州州有草¶
冦黄捉鬼鄧和尚誘溪洞夷人以擾湖湘北軍至多¶
<pb:KR2g0025_WYG_090-16b>¶
病死沆募土兵使保地分賊稍困乃令提㸃刑獄楊畋¶
等八路入討斬首萬餘級遂頓兵開一路榜曰賊由此¶
路出降敢殺者與擅殺同於是降者三四萬人賊平¶
召還而餘黨復叛殺禆將降知鄂州其後權知開封府¶
有張彦方受富民金偽為張貴妃母越國太夫人奏補¶
助教勑沆抵彦方死不問越國及叅知政事包拯論沆¶
縁貴妃進後追冊貴妃為后而沆為園陵使既葬賜妃¶
閤金器百兩辭不受在相位疾言者屢加裁抑又舉行¶
<pb:KR2g0025_WYG_090-17a>¶
御史遷次之格滿二嵗者與知州范師道趙抃歲滿求¶
郡獨引勑出之中丞張昇等言沆挾私出御史沆乃言¶
臺官將有不測之謀論辨不巳遂罷知南京子瑾琢琯¶
　¶
　¶
　¶
　¶
　¶
<pb:KR2g0025_WYG_090-17b>¶
　¶
　¶
　¶
　¶
　¶
　¶
　¶
　名臣碑傳琬琰之集下巻八¶

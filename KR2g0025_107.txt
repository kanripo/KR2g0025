# -*- mode: mandoku-view; -*-
#+TITLE: 名臣碑傳琬琰之集
#+DATE: 2015-08-24 22:35:06.274688
#+PROPERTY: ID KR2g0025
#+PROPERTY: BASEEDITION WYG    
#+PROPERTY: JUAN 下卷二十五
<pb:KR2g0025_WYG_107-1a>¶
欽定四庫全書¶
　名臣碑傳琬琰之集下巻二十五　宋杜大珪編¶
　　書虞雍公守唐鄧事　　　　　任燮¶
紹興初秦檜議和割唐鄧遺敵以襄陽三十里前為境¶
三十二年逆亮敗盟自率大兵渡淮窺江遣劉蕚一軍¶
由光化順流徑薄襄陽城下亮意不在襄漢但分兵使¶
相牽亮敗死蕚亟徹去唐鄧民開門納官軍明年春髙¶
宗視師建康命中書舎人虞公宣諭川陕然陕西之師¶
<pb:KR2g0025_WYG_107-1b>¶
非京西合勢莫可進討非京西屯守莫可牽制故陕西¶
之勢其重乃在京西為今日最急之䇿宜速以重兵據¶
確山一帶之險以保唐鄧時王彦取陕西数郡兵止六¶
千人屯商州公奏乞駐兵唐鄧令吴拱分精兵二萬人¶
從鄧州路與王彦㑹商州以萬人守潼闗使河南敵兵¶
不得援長安以萬人與王彦合力取長安吳璘姚仲徐¶
擁大兵震闗輔使陕右敵兵無援可不戰遁去㑹吳璘¶
破大散闗進兵向西北與敵相持徳順而吳拱乃被㫖¶
<pb:KR2g0025_WYG_107-2a>¶
屯郢州公又奏郢去唐鄧数百里緩急難以相應且唐¶
鄧無屯兵恐京西敵兵無所顧忌引兵向陕以助合喜¶
則吳璘未必成功使或成功用兵力亦倍乞且令吳拱¶
李道於襄陽歇泊仍更兵戍唐鄧若京西之敵分兵向¶
陕則令引兵𢷬其虛未報是嵗六月夀皇受禪和戰議¶
未決論者多欲棄陕西新復州郡公亦奏乞歸班而吳¶
璘在徳順事急約公㑹議公至秦州又具劄子與汪澈¶
同申前議乞以重兵據唐鄧分兵二三萬人由内鄉出¶
<pb:KR2g0025_WYG_107-2b>¶
商於守潼闗焚大慶橋與王彦合勢取長安因長安之¶
糧可取河南因河南之糧㑹諸軍可取汴兵力既全饋¶
運亦省至於兩河因民之心可傳檄而定無何省符以¶
公知蘷州繼被㫖留吳璘軍前議事又起赴行在遂詔¶
吳璘班師盡棄陕西新復州郡公還奏事殿上以笏畫¶
地為陕西形勢論辨甚悉上憮然有悔意以公知太平¶
州襄陽有警再召公除兵部尚書湖北京西制置使節¶
制趙樽王宣軍馬公陛辭即于上前論今新復州郡雖¶
<pb:KR2g0025_WYG_107-3a>¶
陕西巳棄而唐鄧海泗尚存唐鄧為荆襄籓籬且平原¶
廣袤實為恢復勝勢所在決不可棄既至襄陽即與諸¶
將議城唐時敵已遣使議和必欲求割唐鄧海泗四郡¶
朝廷遣胡昉還聘敵留之聲言沙河造橋襄葉置烽燧¶
必欲取唐鄧公知敵恐我得唐鄧勝勢則中原人心自¶
歸其憂大矣故絶欲市和以得唐鄧于是章凡十餘上¶
乞不棄唐鄧其後竟城唐公之城唐也或言敵重兵壓¶
境公料敵自逆亮之殞兵散馬多死契丹渤海益張兩¶
<pb:KR2g0025_WYG_107-3b>¶
河民日起必無能為公乃行以数百騎出唐城欲至赭¶
陽陂以安衆心遣人伺敵還言敵将蕭定逺聞官軍在¶
唐以四千騎走汴矣公遂還唐鄧間士民争持酒来獻¶
羅拜馬前乞朝廷勿棄二城公皆勞勉之懽悦而去㑹¶
和議成將割地初公上章剴切有云朝廷必欲割唐鄧¶
臣即掛冠而去至是遂上丐老之章有㫖赴闕以戸部¶
尚書韓仲通制置荆襄割唐鄧海泗以和燮嘗論諸葛¶
孔明草廬中與昭烈論取天下先取荆益待天下有變¶
<pb:KR2g0025_WYG_107-4a>¶
則一軍出隴右一軍出荆襄亦欲掎角取雍耳其後闗¶
公已失襄陽則孔明右臂巳㫁天下形勢非復草廬中¶
所料是故魏延嘗欲以竒兵取長安孔明不之從蓋無¶
以為之掎角故也天若祚漢闗公常在襄陽孔明以大¶
軍出隴右而許洛之間又有徙都之警則孔明可以安¶
坐而得長安何至乗危徼倖用魏延之䇿哉自頃中原¶
有事忠肅虞公既成采石之功朝廷付以襄漢上流重¶
任公知唐鄧勝勢可以牽制金兵則隴右之師可以平¶
<pb:KR2g0025_WYG_107-4b>¶
取長安乃專意保唐鄧金亦覺之請和以求割地益堅¶
惜乎和則堅矣而天下勝勢孔明之所欲而不之得者¶
一旦在我而未獲収其功也因具著之以明天下形勢¶
之所在俾後有考焉¶
　　王昱墓誌銘　　　　　　　滕宗諒¶
夫文灼於外而釣名駕説熏疊于時者欲其潜愛恕于¶
心術汰勝尚於意表亦以鮮矣道行于官而欲至心得¶
光顯當朝者求其敦潔而恥浮澹進而勇退厥惟艱哉¶
<pb:KR2g0025_WYG_107-5a>¶
其有體真師常先行後學進退蹈道終始可述則見之¶
於太原王公焉公當真宗皇帝世以縣佐吏有文選入¶
閣下𨽻崇文院典理御書日以進用入朝侃侃居羣以¶
和人推為長者出牧五郡所至職辦因俗為政不務皦¶
察時號為循吏今天子明道建元之初抗章引年朝廷¶
不欲奪其志許以本官致仕命一子自布衣試秘書省¶
校書郎蓋所以享耆徳而嘉㢘退也得謝之後疏林壑¶
以放志治丹石以佐疾接鄉里以信順訓子弟以端孝¶
<pb:KR2g0025_WYG_107-5b>¶
嗚呼昊天不憗弗報永齡以景祐二年九月十一日考¶
終于建陽縣羣玉鄉崇徳里之第享年七十四明年二¶
月𦵏于所居之南山巔也公諱昱字公旦世家于建陽¶
曾祖諱磻祖樞考綸皆藴龍徳生值唐季四海圮裂葆¶
光全素羨慶厥後由公之貴烈考贈尚書度支郎中母¶
封南陽縣太君劉氏繼母丁氏封清河縣太君公才具¶
夙成年十八嵗以文行髙妙為本郡舉首咸平初登禮¶
部上第除舒州桐城縣主簿陞大理評事再遷殿中丞¶
<pb:KR2g0025_WYG_107-6a>¶
改太常博士轉尚書屯田度支二曹員外郎典職崇文¶
院校勘秘閣校理知栁州坐鄰郡大賊奔佚界上捕之¶
不得時黜臨江軍監新塗縣酒税内徙楚州監税復知¶
南康軍召還𨽻職中秘出守潤州逾年移牧武昌再丁¶
内艱以度支郎復吿居閣下者嵗久以便鄉里求知邵¶
武軍得之遂老于家夫人嚴氏早亡繼室仁和縣君沈¶
氏左右君子動循禮則子四人長曰楷前漳州長泰縣¶
令次曰格汀州司法㕘軍次曰栩太廟齋郎次曰杞今¶
<pb:KR2g0025_WYG_107-6b>¶
校書也女三人長適嚴氏次適范氏次尚幼宗諒接公¶
之徳舊矣嘗宰武陽居公治下公晚以少子結義於予¶
諸孤之将議𦵏也使家老状公之行千里重趼且来乞¶
文以誌神隧紀信示逺予不讓也宜矣晏詹嗣而銘曰¶
　建水之靈　武夷之英　猗歟王公　才為時生¶
　賢推仕漢　帝選登瀛　直如朱絃　瑩若壺冰¶
　出守藩方　入趨臺閣　徳化優柔　文鋒錯落¶
　播在民謡　賡于聖作　辭絶累句　言無宿諾¶
<pb:KR2g0025_WYG_107-7a>¶
　致政于君　歸全返真　雅合天道　光昭搢紳¶
　有典有則　不緇不磷　夀鍾五福　慶延後昆¶
　隱隠南山　悠悠東渚　草沒新阡　煙昏拱樹¶
　勒䂥礎兮　識太原君子之墓¶
　¶
　¶
　¶
　¶
<pb:KR2g0025_WYG_107-7b>¶
　¶
　¶
　¶
　¶
　¶
　¶
　¶
　名臣碑傳琬琰之集下巻二十五¶

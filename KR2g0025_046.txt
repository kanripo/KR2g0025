# -*- mode: mandoku-view; -*-
#+TITLE: 名臣碑傳琬琰之集
#+DATE: 2015-08-24 22:35:05.040576
#+PROPERTY: ID KR2g0025
#+PROPERTY: BASEEDITION WYG    
#+PROPERTY: JUAN 中卷十九
<pb:KR2g0025_WYG_046-1a>¶
欽定四庫全書¶
　名臣碑傳琬琰之集中巻十九　宋杜大珪編¶
　　唐質肅公介墓誌銘　　　　　王珪¶
熈寜元年正月制以權三司使給事中唐公為參知政¶
事明年三月遽寢疾不朝上遣太醫日夜視公疾四月¶
乙未幸其第臨問公寖劇不能言上泫然出涕曰能復¶
為朕起乎明日公薨乗輿復臨奠哭之慟廢朝二日贈¶
禮部尚書其家上狀于太常而博士安燾議以公正而¶
<pb:KR2g0025_WYG_046-1b>¶
不阿剛而能斷請諡曰質肅既而判尚書都省司馬光¶
與其屬一百五十有七人皆請如其議四年二月辛酉¶
葬江陵龍山之東原前此其孤以余職在太史使人來¶
京師求銘以納其墓中且余觀公之所以進所以黜其¶
節皆有足以動後人蓋為序而銘之公諱介字子方其¶
先晉昌人唐末避亂于餘杭自其祖始徙家江陵今為¶
江陵人公年甫十三父卒官漳州家貧州人有欲賻助¶
之公皆辭不受及歸江陵閉户讀書者七年其為學務¶
<pb:KR2g0025_WYG_046-2a>¶
窮聖賢大原不以辭律自羈束也天聖八年進士及第¶
為鼎州武陵尉又以為岳州沅江令州民李氏鉅有貲¶
吏數以事動之既不厭所求迺言其家歲殺人祠鬼㑹¶
知州事孟合喜刻深悉捕繋李氏家無少長榜笞久莫¶
伏以公治縣有能名命更詳之公按劾無它狀合怒以¶
其事聞朝廷詔遣殿中侍御史方偕徙其獄于澧州已¶
而不異公所劾其後州吏皆坐罪去偕以活死者得官¶
公終不自言也改武康軍節度推官知夔州奉節縣方¶
<pb:KR2g0025_WYG_046-2b>¶
陜西用兵詔舉三路知縣公用薦者得遷著作佐郎徙¶
莫州任丘縣自契丹約和遣使徃來歲不絶凡誅索百¶
出驛吏比多破産而去公嘗坐驛門上戒曰自今非常¶
所餽物一切毋得共有輒壊什器者執之必以法繇是¶
過公境者無敢有所擾縁邊塘水夏秋害民田中人楊¶
懐敏用事欲取縣西十一林之地以瀦漲水吏畏埶不¶
敢言公為募丁夫自髙陽築堤以障之至今以為利丁¶
光國太夫人憂服除以祕書丞知相州安陽縣徙通判¶
<pb:KR2g0025_WYG_046-3a>¶
徳州河決商胡大為河北患前宰相賈魏公鎮大名上¶
漯川圖請復河故道朝廷適遣使行視其地衆莫敢輒¶
議公獨坐上抗言曰故道之堙久矣尚可復邪聽者皆¶
踧然轉運使崔嶧以庫帛配民而過估之公即移書安¶
撫司曰河北仍年被水菑民困不聊轉運使不為之恤¶
然則為上存民者不在安撫司乎嶧聞怒安撫留牒不¶
即下公終不從嶧亦不能果行遷太常博士又徙通判¶
廣信軍召為監察御史裏行改尚書主客員外郎殿中¶
<pb:KR2g0025_WYG_046-3b>¶
侍御史裏行賜五品服内侍盧昭序造龍鳯車于啓聖¶
院内出珠玉為之飾公言太宗神御在啓聖不可慢況¶
為后宫竒靡之器哉帝趣令毁去三司使張堯佐一日¶
除宣徽節度景靈羣牧四使公與諌官包拯等七人力¶
争上前既又請御史中丞留百官班卒奪堯佐宣徽景¶
靈二使頃之復除宣徽使公獨争之不可得求全臺上¶
殿不許自求貶亦不報於是劾奏宰相并言諌官附㑹¶
事其言無所避帝怒急召二府以其章示之公猶立殿¶
<pb:KR2g0025_WYG_046-4a>¶
上不去樞密副使梁適叱公下殿即貶春州别駕明日¶
改英州又明日罷宰相逐諌官當是之時公卿大夫莫¶
不相顧自警勑而天下之人識與不識皆咨嗟稱詠而¶
不能已公雖斥其名遂重於一時踰年授檢校水部員¶
外郎全州團練副使監郴州酒復祕書丞主客員外郎¶
通判潭州又復殿中侍御史裏行知復州道改殿中侍¶
御史充言事御史帝特遣内侍齎告勑賜之公至不以¶
一語自明帝曰卿被謫以來未嘗以私書至京師可謂¶
<pb:KR2g0025_WYG_046-4b>¶
不易所守矣公第頓首謝它日因對曰臣言不行將固¶
争争之重以累陛下願聽以言職辭乃以為工部員外¶
即直集賢院開封府判官出知揚州賜三品服徙江東¶
轉運使御史裏行吳中復上言公方正有守不冝久在¶
外時文潞公復為宰相因奏曰唐某之疏臣事固多中¶
初以貶太重而未得䝉顯擢宜復召用之止改户部員¶
外郎河東轉運使虜盜耕河西田而知麟州武戡謀築¶
堡以限其侵地㑹虜兵猝至兵官皆戰殁既罷太原帥¶
<pb:KR2g0025_WYG_046-5a>¶
以權領帥事於是大發兵境上以張軍勢且戒邊吏毋¶
得與互市虜數僒果遣人來願得更定封土實出公䇿¶
歴淮南江浙荆湖制置發運使三司度支副使遂除天¶
章閣待制知諌院同提舉萬夀觀同詳定寛䘏民力奉¶
使契丹還進禮部郎中權發遣開封府事嘗援天禧故¶
事請増置臺諫員以廣言路又言比詔諸路監司薦舉¶
人而多得文法小吏無以禆盛化請令中書門下謹擇¶
端良敦樸之士毋令與憸薄者並進乃稱明詔凡内降¶
<pb:KR2g0025_WYG_046-5b>¶
予恩澤事不關中書此皆婦人女子甘言悲辭之託以¶
亂聖徳冝早抑絶之宫禁嬪御賜予之費多先朝時十¶
數倍且日加無窮亦當有所損減兖國公主夜開皇城¶
門昔漢光武出獵還從中東門入明日貶中東門候蓋¶
宫門之禁以備非常今公主所過内外宫殿門主吏冝¶
重劾罪以聞夫賞罰不可私於人孫沔吕溱前坐縱侈¶
不法而皆過貸之若爾在下者恐未易懲也天下刺配¶
人日益蕃至死不得赦在律則不然可量所犯輕而數¶
<pb:KR2g0025_WYG_046-6a>¶
更赦者聽自便庻幾廣上恩仍令有司更議刺配法帝¶
多開納之㑹御史中丞言宰相宰相方就第待罪御史¶
中丞輒自去官號召不出公乃與臺諫官連章請辨是¶
非既黜御史中丞公亦自請外迺以知荆南知門下封¶
駮事何郯封還所下勑未幾又論新除樞密副使不當¶
進其事久不決公論列不已卒罷新樞密副使出公知¶
洪州翰林學士胡宿等七人皆上書願留公不可得明¶
年拜龍圖閣直學士河北都轉運使英宗即位遷吏部¶
<pb:KR2g0025_WYG_046-6b>¶
郎中以樞密直學士徙髙陽關路安撫使知瀛州召為¶
右諌議大夫權御史中丞理檢使英宗面諭曰卿在先¶
朝有直聲今出自朕選非繇左右言也公曰臣無狀䝉¶
陛下過聽臣竊思自昔欲治之主亦非求絶世驚俗之¶
術要在順人情而已祖宗之遺德餘烈在人耳目固未¶
逺願陛下攬已成之業以為鑒牧詳慮之䇿以為知則¶
天下不勝蒙福居數月又以為龍圖閣學士河東路經¶
畧安撫使知太原府初代州岢嵐軍虜騎時入鈔邊公¶
<pb:KR2g0025_WYG_046-7a>¶
則大合諸將兵盡敺之使逺去毁虜所置堡寨西戎冦¶
大順城環慶路檄出兵以牽制賊埶公曰虜小入一方¶
顧自可支若此道遽出兵必生一邊患不息也公在太¶
原三年常戒邊吏務從容持重毋得輕出兵故終公之¶
去塞下無少事今天子嗣位遷給事中權三司使罷京¶
師増官屋僦錢復汴河漕舟以轉江湖之粟其與政事¶
議論益有所感發上或以某事為是公輙曰非進退天¶
下士大夫皆直言其可否不避怨不立恩其年上欲親¶
<pb:KR2g0025_WYG_046-7b>¶
祠南郊議者或以居喪為不可上未知其所從以問大¶
臣公對曰古者天子諒隂之禮與下不同況郊有定歲¶
其可以卑而廢尊及下議兩制莫不如其言公天資剛¶
直其在言路久名敢言自非有益於朝廷亦未嘗言其¶
為政則寛静而有體位顯矣奉養猶若平素時始公薨¶
上至其家見畫像不類公即命中使取禁中舊傳本賜¶
其家素見重如此享年六十曽祖諱仁恭贈太子太保¶
妣盛氏追封英國太夫人祖諱渭贈太子太傅妣夏侯¶
<pb:KR2g0025_WYG_046-8a>¶
氏追封崇國太夫人父諱拱贈太子太師妣二崔氏追¶
封嘉光二國太夫人娶楊氏封京兆郡夫人正家有賢¶
徳五男子淑問殿中丞監察御史裏行義問大理評事¶
待問早卒嘉問之問並太常寺太祝二女子以歸淮南¶
轉運使屯田郎中謝景温衛尉寺丞王泰六孫男子懋¶
太常寺奉禮郎愿恕意愚並祕書省校書郎慿未仕銘¶
曰¶
　唐初普昌　晚徙於荆　代雖繼食　未侈厥聲¶
<pb:KR2g0025_WYG_046-8b>¶
　有聲渾鍠　實公自發　其滀有來　公發莫遏¶
　凡位在下　難見節義　公獨嶄嶄　言駭衆視¶
　誰薦諸朝　行御史中　以卑犯顔　萬死不容¶
　繇天子明　卒起荒陋　歴凌阻夷　豈不一守¶
　迺貳政事　其心益丹　天子曰可　公曰未安¶
　進退賢否　不問黨讎　人莫我私　我德不求¶
　誰其中止　猶未大施　帝心念公　趣駕再之¶
　既見公像　曽莫公及　出圖殿中　嶷若廷立¶
<pb:KR2g0025_WYG_046-9a>¶
　其孰公如　譽榮初終　葬豈云逺　祖考是從¶
　南望章華　左雲右夢　公名不亡　萬世之重¶
　　卲安簡公亢墓誌銘　　　　　王珪¶
公諱亢字興宗丹陽人幼聰發過人方十歲時已能日¶
誦書五千言其為賦詩縱豪自鄉里先生見皆驚偉之¶
兩試進士於開封府皆誤用韻賦中然而有司考其文¶
皆第一也范文正公舉充賢良方正科時布衣被召者¶
十四人既試祕閣獨得公一人及試崇政殿除建康軍¶
<pb:KR2g0025_WYG_046-9b>¶
節度稚官㑹有欲中傷宰相者迺密言公與之連姻命¶
遂中格人莫知其所以然蓋宰相張士遜娶馮氏子娶¶
邵氏邵偶與公同姓爾宰相既不能自辨公亦無言而¶
去趙元昊反兵出數不利於是詔求方略之士公以為¶
用兵在於擇將今天下乆不知戰而所擇多儒臣未必¶
能應變武人又老而得至長一軍詎能身先矢石哉間¶
起故家恩倖子弟彼安識攻守之計況將與卒素不相¶
附又亡堅甲利兵之禦此不待兩軍相當而勝敗之機¶
<pb:KR2g0025_WYG_046-10a>¶
固已形矣進康定兵說十篇上之又召試祕閣授潁州¶
團練推官晏元憲公出守事一以屬公民稅舊移輸於¶
陳蔡轉運使欲覆析緡錢而加取之公言民之移輸勞¶
費已甚今仍歲水旱而加取於民不亦重困乎事迺止¶
入為國子監直講歴光祿大理寺丞館閣校勘同知太¶
常禮院張貴妃薨下有司議立陵廟禁樂京師一月公¶
累疏論之遂弛樂亦不立陵同判吏部南曹改太子中¶
允仁宗皇帝繼嗣未立公以為國之外患在夷狄然禦¶
<pb:KR2g0025_WYG_046-10b>¶
之之術不過羈縻勿絶而已内患則不然繋社稷之安¶
危不可不早定昔漢文帝入繼之年未立后先立子蓋¶
所以定大本銷禍原也於是集漢以來系承襲之迹上¶
興亡譜論十巻俄丁母憂願還一官以追封其母朝廷¶
許之封其母孝感縣太君服除再以為太子中允公固¶
辭除集賢校理判登聞鼓院為羣牧判官賜五品服權¶
開封府推官徙提㸃府界諸縣鎮公事北有放火者一¶
不獲則主吏皆坐罪民或自&KR0353;其所居欲以中吏公請¶
<pb:KR2g0025_WYG_046-11a>¶
自今非延及旁家者雖失捕得勿坐已而火亦息又為¶
開封府判官府吏馬遷馬清者素狡獪人憚其能動事¶
號二馬公遽迹其姦狀而逺竄之為三司度支判官接¶
伴契丹賀乾元節使既至徳清軍㑹仁宗上僊有欲卻¶
之者又欲其至國門而去議未決公言不若令奉國書¶
置柩前因使得見上以安逺人心詔從公言其年遂使¶
契丹治平二年為潁王府翊善直史館同判司農寺英¶
宗召對羣玉殿訪以當世治務之要謂公曰學士真國¶
<pb:KR2g0025_WYG_046-11b>¶
器也明日見宰相其言亦如此累遷祠部員外郎同修¶
起居注兼判尚書禮部嘗言陛下初政欲治天下必自¶
正家始今皇子授室顧於古昏禮不可廢公主下嫁不¶
可殺舅姑之尊以屈人倫之序帝深納之今上在潜邸¶
一日自禁中還道帝語曰以翊善端直朴厚已輟為諌¶
官矣即為公頓首謝公欲辭不獲授知制誥知諌院賜¶
三品服公曰夫進諌之匪難而言從事施之為難今言¶
者闊於事情未必欲其言之行徒自要名譽而去頋於¶
<pb:KR2g0025_WYG_046-12a>¶
上何補哉決不敢為此也繇是公數言無不從今上爲¶
皇太子兼太子右庻子及即位以為龍圖閣直學士兵¶
部員外郎同知禮部貢舉又嘗言殿前都虞候竇舜卿¶
親連樞臣不可使典禁衛簽書樞密院事郭逵材望輕¶
不可使宣撫陜西時御史中丞王陶彈宰相外朝不立¶
班㕘知政事吳奎反劾陶日者隂陽不和實繇陶所致¶
上令陶與翰林學士司馬光兩易之而奎輒指手詔為¶
内批留三日不下公䟽曰御史中丞職在彈劾隂陽不¶
<pb:KR2g0025_WYG_046-12b>¶
和咎由執政而奎所言顛倒失大臣體且陛下新聽政¶
命出輒廢何以令天下上怒遂罷奎參知政事益眷公¶
深以樞密直學士知開封府公遇事敏密吏操辭牘至¶
前皆親閱之至于反覆人或以為勞公曰決是非於湏¶
臾爾初雖勞後迺省也籍里閭惡少年與吏之廢停者¶
一有所犯皆遷處畿下闘訟為之衰止府號難治而易¶
以毁上多得民所譽公而稱之未幾為英宗山陵頓遞¶
使甫還拜樞密副使右諫議大夫㑹种諤以兵取綏州¶
<pb:KR2g0025_WYG_046-13a>¶
又横山部落思内附遽欲招來之西人怨漢深乃誘殺¶
知保安軍楊定拒詔使境上朝廷命大臣欲行西討公¶
曰方天下財力屈未可以用兵冝且諭以邊臣過生事¶
因撫存其人民若不從命然後兵出益有名既而諒祚¶
死其子縶送殺楊定者李文貴來請復和或欲乗此更¶
取塞門之地公復曰茍得之則可不然徒沮傷威命非¶
䇿之得也果如公所料公雖䝉上知然論事與時多不¶
合又言者間以傷公迺引疾辭位累詔不許迫祠南郊¶
<pb:KR2g0025_WYG_046-13b>¶
既竣又以辭以資政殿學士給事中罷知越州上即遣¶
使就第所以存勞之良厚徙鄭州奏除山陵所假都水¶
監腐爛材木免民破産之患増築湖河堤爲石撻節水¶
以溉城中歲省科民揵薪數百萬又徙鄆州兼京東西¶
路安撫使鄆衣冠之聚也自倅車幕府丞掾令尉皆其¶
子弟待歲月以相承事至不敢發民不勝其患㑹有索¶
息錢以折取民産者公亟以法外繩之諸族稍自戢熈¶
寜五年春上過東宫邈然思舊臣特遷禮部侍郎又徙¶
<pb:KR2g0025_WYG_046-14a>¶
亳州上嘗遣内侍馮宗道諭公將復用而公疾作纔五¶
日而終享年六十一初奏公疾勑太醫馳視既發而訃¶
至上閔傷之不勝輟視朝一日特將幣牢以致祭贈吏¶
部尚書諡安簡錄遺之恩加於典外公始以羇孤自㧞¶
及歴事三朝位二府顯矣其為人忠碩方靖莊外而敏¶
中與人不茍合為治恕以明故其去常見思其議論文¶
章旁皇温雅一時臺閣聞人蓋有所不及少歴囏廑及貴¶
盛始終無少易禄賜多以賙宗族其終家亡以歸上為¶
<pb:KR2g0025_WYG_046-14b>¶
治大第里中所著文集一百卷藏於家公熈寜七年十¶
二月二十五日終明年十一月二十六日葬潤州丹陽¶
縣上德鄉耿崗原曽祖諱勲贈太子太保妣諸葛氏追¶
封安定郡太夫人祖諱遇贈太子太傅妣湯氏追封太¶
寜郡太夫人繼湯氏追封咸寜郡太夫人考諱餘贈太¶
師妣劉氏追封建安郡太夫人娶晉陵强氏封丹陽郡¶
夫人前公卒子男二人壎祕書省校書郎䶵太常寺太¶
祝女二人琬適大理寺檢法官太常寺奉禮郎葛奉世¶
<pb:KR2g0025_WYG_046-15a>¶
琰適楚州淮隂縣尉許安石孫男一人縉將作監主簿¶
予少遇公於江湖之上其後入朝與公㳺蓋嘗聞平生¶
之言今公子以治命屬予銘予雖久不為文尚能為公¶
銘銘曰¶
　公起江湖　磥砢瓌竒　朅來京師　聲發騤騤¶
　迺敢論兵　其辭大放　孰不公聞　國器之望¶
　公從東朝　左右道德　大明朝升　萬物下飾¶
　公於此時　進止雍雍　有謀有猷　天子是從¶
<pb:KR2g0025_WYG_046-15b>¶
　帝曰汝來　其輔予政　筦于樞兵　翟莫阻命¶
　公雖在藩　曷止予慕　尚兾公還　公卒不顧¶
　公喪東歸　灑以御觴　其贈伊何　尚書之章¶
　山之嶢嶢　水之滔滔　公歸何之　帝思是勞¶
　¶
　¶
　¶
　名臣碑傳琬琰之集中卷十九¶

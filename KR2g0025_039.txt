# -*- mode: mandoku-view; -*-
#+TITLE: 名臣碑傳琬琰之集
#+DATE: 2015-08-24 22:35:04.890896
#+PROPERTY: ID KR2g0025
#+PROPERTY: BASEEDITION WYG    
#+PROPERTY: JUAN 中卷十二
<pb:KR2g0025_WYG_039-1a>¶
欽定四庫全書¶
　名臣碑傳琬琰之集中巻十二　宋杜大珪編¶
　　范文正公仲淹墓誌銘　　　　富弼¶
皇祐四年夏五月二十日甲子資政殿學士戸部侍郎¶
范公以疾薨于徐吏走驛馬以公喪聞天子感慨一不¶
御垂拱殿朝特贈兵部尚書太常考行諡文正録孤賻¶
物悉用加等中外士大夫駭然相弔以泣至於巖壑處¶
逸無不痛惜之其孤護帷幘還洛卜以是年十一月一¶
<pb:KR2g0025_WYG_039-1b>¶
日壬申𦵏于河南縣萬安山尹樊里先壠之側孤馳使¶
來求銘將納于竁曰公之先始居河南後徙于長安唐¶
垂拱中履氷相則天以文章稱實公之逺祖也四代祖¶
隨唐末嘗為幽州良鄉王簿遭亂奔二浙家於蘇之呉¶
縣自爾遂為呉人時中原多故王澤不能逮逺於是世¶
食錢氏之禄蘇州糧料判官夣齡以才德雄江右即公¶
之曾王父也判官生贊時初聰警嘗舉神童位祕書監¶
集春秋洎歴朝史為資談録六十巻行於時祕監生墉¶
<pb:KR2g0025_WYG_039-2a>¶
博學善屬文累佐諸王幕府端拱初隨錢俶納國終武¶
寧軍節度掌書記公即掌記之第三子也朝廷以公貴¶
用太保太傅太師追贈三代又擇徐許越呉四大國追¶
封王妣陳氏妣陳氏謝氏為太夫人公諱仲淹字希文¶
不幸二歳而孤呉國太夫人以北歸之初亡親戚故舊¶
貧而無依遂再適朱氏公既長未欲與朱氏子異姓懼¶
傷呉國之心姑姓朱後從事於亳呉國命始奏而復焉¶
公少舉進士祥符八年中第調廣德軍司理掾權集慶¶
<pb:KR2g0025_WYG_039-2b>¶
軍節度推官制置使舉㩁泰州西溪鹽廪以勞進大理¶
丞又舉知興化縣建州闗𨽻以呉國老疾辭監楚州糧¶
料院丁憂去官服除晏丞相以文學薦公于朝試可署¶
祕閣校理時章獻皇太后臨政已巳歳冬至上欲率百僚¶
為壽詔下草儀注搢紳失色相視雖切切口語而畏憚¶
無一敢論者上又專欲躬孝徳以勵天下而未遑餘䘏¶
公獨抗疏曰人主北靣是首顧居下矧為后族强偪之¶
階不可以為法或宫中用是為家人禮權而卒于正斯¶
<pb:KR2g0025_WYG_039-3a>¶
亦庻乎其可也疏奏遂罷上壽儀然后頗不懌尋出為¶
河中府通判轉殿中丞謀𦵏呉國再請通判陳州遷太¶
常博士聞京師多不闗有司而署官賞者訪焉出於中¶
㫖迺附驛奏疏甚懇至願以上官賀屢事為戒明年章¶
后弃長樂擢為右司諫屬朝廷用章后遺令䇿太妃楊¶
氏為皇太后預政制出都下詾詾公上疏極陳王者立¶
太后所以尊親也不容冀幸於其間未聞武武相躡一¶
二而數况復稱制以取惑天下耶臣恐後世有以窺之¶
<pb:KR2g0025_WYG_039-3b>¶
者上悟第存后位號而止公彈補闕失無所阿忌貴倖¶
仄目不欲久留諫職因江淮饑以才命公體量安撫雖¶
别領走外亦懇懇不忘憂國途中上時弊十事皆政教¶
之大者累月還朝適議廢郭后公上書曰后者君稱以¶
天子之配至尊故稱后后所以長養隂教而母萬國也¶
故繫如此之重未宜以過失輕廢立且人孰無過陛下¶
當靣諭后失放之别館揀妃嬪老而仁者朝夕勸導俟¶
其悔而復其宫則上有常尊而下無輕議矣書奏不納¶
<pb:KR2g0025_WYG_039-4a>¶
明日又率其屬及群御史伏閣門論列如前日語上遣¶
中貴人揮之令詣中書省宰相窘取漢唐廢后事為解¶
(時吕夷/簡為相)公曰陛下天姿如堯舜公宜因而輔成之柰何¶
欲以前世弊法累盛徳耶中丞孔道輔名骨鯁亦扶公¶
論議甚切直又明日晨率道輔將留百辟班挹宰相庭¶
辯抵漏舍會降知睦州臺吏促上道在郡歳餘知蘇州¶
朝廷知清議屬公就拜禮部員外郎天章閣待制召還¶
有入内都知閻文應者專咨不恪事多矯㫖以付外執¶
<pb:KR2g0025_WYG_039-4b>¶
政知而不敢違公聞之不食將入辯謂若不勝必不與¶
之俱生即以家事屬長子明日盡條其罪惡聞于上上¶
始知遽命竄文應嶺南尋死于道公自還闕論事益急¶
宰相隂使人諷公待制主侍從非口舌任也公曰論思¶
者正侍臣之事予敢不勉宰相知不可誘乃命知開封¶
府欲撓以劇煩而不暇他議亦幸其有失即罷去公處¶
之罙月威斷如神吏縮手不敢舞其姦京邑肅然稱治¶
于時官方無紀每對未嘗不為上力陳治亂之道皆由¶
<pb:KR2g0025_WYG_039-5a>¶
用人得失此實宰相之職也天子日擁萬幾非所宜專¶
然不可以不察因取職局官品以類撰次至於超遷序¶
進附見其下為圖以獻庻上易覽宰相益不悦嗾其黨¶
短公於上前公亦連詆宰相不道不行不肯已坐是去¶
閣職貶知饒州是日上封移書論公以忠義獲譴極道¶
所不可者皆當世英豪宰相指為朋相繼謫去治饒未¶
久徙潤又徙越寳元初羗人壓境叛間歳悉衆冦延州¶
大將戰沒闗中警嚴於是還公舊職移知永興軍道授¶
<pb:KR2g0025_WYG_039-5b>¶
陜西都轉運使議者謂將漕之任不預戎事遂改充經¶
略安撫副使仍遷龍圖閣直學士吏部員外郎以寵之¶
至部首按鄜延時延安始困兵火障戍掃地城外即冦¶
壤巋然孤壘人心危恐廢食待竄凡朝廷遣守皆以事¶
避免遷延不時往公遂留不行騎奏願兼領延州事以¶
待冦之復來上嘉而從之屬亡戰日久兵無紀律猝有¶
外警蕩然不支公於是大閲州兵得萬八千人析為六¶
將分命禆佐訓敕不數月舉為精鋭士氣大振莫不思¶
<pb:KR2g0025_WYG_039-6a>¶
戰而冦知我有偹即引去朝廷推其畫諸路諸路皆以¶
為法力城青澗復散亡屬羗萬餘帳開營田數千頃以¶
收軍實人視延塞其完固如山立不可動謂宜討賊不¶
可坐守老吾師朝廷下其議將從之公執猶以為未也¶
無幾涇源師出敗于好水川天子由是益信公智謀過¶
人逺甚前此賊以書署僭號遺公請和公不忍俾朝廷¶
報賊乃自占荅黜其僭署為陳逆順禍福立遣使者還¶
未出境聞好水敗始悟賊書譎而非誠益自信立報為¶
<pb:KR2g0025_WYG_039-6b>¶
是執政以公擅報罪當誅上知亡其責止命削一官降¶
知耀州幾月拜戸部郎中起知慶州尋遷左司郎中本¶
路經略安撫招討使兼兵馬都部署有馬砦者素為賊¶
衝然地與賊境相衝久不能城公至自領牙兵出不意¶
駐柔逺砦别遣蕃將取其地得之先命長子入據以率¶
衆公亦親往勞士有頃賊三萬騎叩城下公麾兵血戰¶
則遽北戒諸將勿追已而果有伏夜遁城既立詔名大¶
順徐又城細&KR0398;復胡盧等砦招明珠宻臧二强族各萬¶
<pb:KR2g0025_WYG_039-7a>¶
餘人及並環千餘帳内附自比環慶屬羗悉為吾用先¶
是卒驕難使主將咸務姑息公築延慶諸城堡募民不¶
足乃雜使禁旅盖素服公威惠勞苦雖且死不怨久之¶
涇源師再喪定川闗輔復震而虞變生公知親率戲下¶
兵連夜赴援且將邀賊歸路擊之會已出塞遂班師因¶
移其兵耀于闗輔人心於是大定初定川事聞上頗駭謂¶
侍臣曰得范某出援吾無憂矣數日公奏至上大喜懐¶
其章示執政曰吾知范某可用加樞宻直學士右諫議¶
<pb:KR2g0025_WYG_039-7b>¶
大夫時朝廷以戍卒屢衂議黥鄉人為軍人懼甚竄匿¶
不願黥公改命湼刺其手非校戰請農於家后罷兵獨¶
環慶路鄉軍得復為民民德公至于今不忘朝廷尋盡¶
以西路委公置府於涇州授陜西四路安撫經略招討¶
使方謀取横山故地漸復靈夏然後可以誅賊賊知亡¶
無日懼不克當因遣使講和明年春召公為樞宻副使¶
凡五讓不從乃拜之輿議謂公有經綸才不當跼於兵¶
府是秋改參知政事上倚公右於諸臣公亦務盡所藴¶
<pb:KR2g0025_WYG_039-8a>¶
以圖報然天下久安則政必有弊者三王所不能免公¶
將劘以歳月而人不知驚悠久之道也上方鋭於求治¶
間數命公條當世急務來公始未奉詔每辭以事大不可¶
忽致於是露薰降手詔者再遣内臣就政事堂督取開¶
龍圖閣給筆札令立疏者各一日日靣詰者不可數退¶
曰吾君求治如此之切其暇歳月待耶即以十䇿上之¶
盖取士課吏减任子更衛兵擇守宰謹赦令厚農桑之¶
類者又先時别上法度之説甚多皆所以抑邪侫振綱¶
<pb:KR2g0025_WYG_039-8b>¶
紀扶道經世一一可行上覽奏褒納益信公忠耿不為¶
身謀䘏也遽下二府促行論者漸齟齬不合作謗害事¶
公知之如不聞持之愈堅明年秋邊奏疑若有警者公¶
慮帥臣恃和而懈因懇請按邊即命為河東陜西宣撫¶
使麟州向者亦被冦掠邈然在賊腹中本道帥病無供¶
餉奏欲棄之公曰麟棄疆塲日蹙不可請復廢障使民¶
耕于鄙於是得不棄又代郡西四州軍附邊有廢地尤¶
廣著令禁不得耕郡縣以敵嫌不敢正視前歐陽修來¶
<pb:KR2g0025_WYG_039-9a>¶
使盡籍其利害請弛禁許人耕以輸可代轉輓之勞以¶
帥議不協罷公至知其利大且亡所嫌者屢奏如脩議¶
便後止耕岢嵐一境而塞粟已充矣公既度陜以西羗¶
好難保而邊計尚缺疎手奏願解政事復領四路以總¶
護諸將即除授資政殿學士知邠州兼陜西四路安撫¶
使以疾請鄧許遷給事中三年又請浙郡因得展先臣¶
之墓移杭州加禮部侍郎祀明堂汎遷戸部又移青州¶
兼東路安撫使幾歳疾病又請頴肩舁至彭門遂不起¶
<pb:KR2g0025_WYG_039-9b>¶
年六十四公為學好明經術每道聖賢事業輙跂聳勉¶
慕皆欲行之于已自始仕慨然已有康濟之志凡所設¶
施必本仁義而將之以剛决未嘗為人屈撓歴補外職¶
以嚴明馭吏使不得欺於是民皆受其賜立朝益務勁¶
雅事有不安者極意論辯不畏權倖不蹙憂患故屢亦¶
見用然每用必黜之黜則欣然而去人未始見其有悔¶
色或唁之公曰我道則然茍尚未遂棄假百用百黜亦¶
不悔噫如公乃韓愈所謂信道篤而自知明者也在陜¶
<pb:KR2g0025_WYG_039-10a>¶
西尤為宣力以儒者奉武事又邊備久廢忽而王師新¶
敗剥喪破漏茫乎無所取濟公周旋安集坐可守禦畜¶
銳觀釁適圖進討㑹羗人復脩貢朝廷姑議息兵而從¶
其請於是不能成殄滅之功然其閱武練將可以震敵¶
城要害屬雜羗可以扼冦此後世能者未易過也至於¶
懇田阜財立法著信愛民全國體赫赫在人耳目皆可¶
為破敵之地者又可道哉其歴二府纔歳餘而罷若夫¶
天下至重久安之弊至深而欲以一二歳臨之而望治¶
<pb:KR2g0025_WYG_039-10b>¶
雖愚者知其不可得况所奏議阻而不行者十八九行¶
者又即改廢不用兹所以重主憂而生民未得安也宣¶
撫之初䜛者乗間蜂起益以竒中造端飛語亡所不及¶
甚者必欲擠之死而後已頼上寛度明照知公無他始¶
終保全獲沒牖下嗚呼道之難行也而至是乎憸人茍¶
欲伸已志而不志乎邦家此先民所以甘藜藿而蹈江¶
海也公天性喜施與人有急必濟之不計家用有無既¶
顯門中如賤貧時家人不識富貴之樂每撫邊賜金良¶
<pb:KR2g0025_WYG_039-11a>¶
厚而悉以遺將佐在杭盡餘俸買田於蘇州號義莊以¶
聚疎屬而斂無新衣友人醵貲以奉𦵏諸孤亡所處官¶
為假屋韓城以居之遺奏不干私澤此益見其始卒志¶
于道不為禄位出也作文章尤以傳道名世不為空文¶
有文集二十卷奏議若干巻兩府論事若干巻娶李氏¶
故叅知政事昌齡之姪封金華縣君卒於鄱陽今舉而¶
袝焉四子純佑守將作監主簿少有氣節以疾廢于家¶
純仁進士第光禄寺丞純禮太常寺太祝皆温厚而文¶
<pb:KR2g0025_WYG_039-11b>¶
識者曰范氏有子矣三女長適殿中丞蔡交次適封丘¶
主簿賈蕃諸孫三長正臣守將作監主簿一男純粹一¶
女二孫並㓜銘曰¶
　公之世系　源于陶唐　晉㑹食范　厥姓始彰¶
　睢痤蠡增　滂寗雲質　兹惟聞人　間代而出¶
　或霸或季　所有何述　粤自得姓　千五百年¶
　獨公挺生　為天下賢　涉聖之餘　掲厲洄㳂¶
　道尊德融　事公實繁　人獲一善　已謂其難¶
<pb:KR2g0025_WYG_039-12a>¶
　公實百之　如無有然　遭時得君　位亦顯焉¶
　罹此䜛慝　志莫䆒宣　元元卒艱　噫嘻乎天¶
　　杜待制把墓誌銘　　　　　　歐陽脩¶
慶歴三年盗起京西掠商鄧均房叛兵燒光化軍逐守¶
吏吏不能捕天子患之問宰相誰可任者宰相言度支¶
判官尚書虞部員外郎杜某名家子好學通知今古宜¶
可用乃以君為京西轉運按察使居數月賊平叛兵誅¶
死明年廣西歐希範誘白崖山蠻蒙趕襲破環州䧟鎮¶
<pb:KR2g0025_WYG_039-12b>¶
寧帶溪普義有衆數千以攻桂管宰相又言前時杜某¶
守横州言蠻事可聽宜知蠻利害天子驛召君見便殿¶
所對合意即除君刑部員外郎直集賢院廣南西路轉¶
運按察安撫等使君至宜州得州人吳香及獄囚歐世¶
宏脫其械使入賊峒説其酋豪君乗其怠急擊之破其¶
五峒斬首數百級復取環州因盡焚其山林積聚希範¶
窮迫走荔波洞蒙趕率偽將相數十人以其衆降君與¶
將佐謀曰夫蠻習險恃阻如捕猩猱而吾兵以苦暑難¶
<pb:KR2g0025_WYG_039-13a>¶
久是進退遲速皆不可為故常務捐厚利以招之盖威¶
不足以制則恩不能以懐此其所以數叛也今吾兵雖¶
幸勝然蠻特敗而來爾豈真降者邪啖之以利後必復¶
動乃慨然歎曰蠻知利而不知威久矣吾將先威而後¶
信庻幾信可立也乃擊牛為酒大會環州戮之坐中者¶
六百餘人而釋其尫病脅從與其非因敗而降者百餘¶
人後三日兵破荔波擒希範至并戮而醢賜諸溪洞於¶
是叛蠻無噍𩔖而君威震南海言事者論君殺降為國¶
<pb:KR2g0025_WYG_039-13b>¶
失信於蠻貊天子置之不問詔書諭君賜以金帛君即¶
上書引咎六年徙為兩浙轉運使築錢塘堤自官浦至¶
沙陘以除海患明年又徙河北轉運使召見奏事移刻¶
天子益知其材賜金紫服以遣之是歳夏拜天章閣待¶
制充環慶路兵馬都部署經略安撫使知慶州君言殺¶
降臣也宜得罪將吏惟臣所使其勞未録不敢先受命¶
天子為君悉録將吏賞之乃受命自元昊稱臣聽誓而¶
數犯約抄邊邊吏避生事縱不敢争君始至其酋孟香¶
<pb:KR2g0025_WYG_039-14a>¶
率千餘人内附事聞詔君如約君言如約當還而孟香¶
得罪夏人勢無還理遣之必反為邊患議未决夏人以¶
兵入界求孟香孟香散走自匿夏兵駈殺邊户掠奪羊¶
馬而求孟香益急朝議責君亟索而還之君言夏人違¶
誓舉兵孟香不可與因移檄夏人不償所掠則孟香不¶
可得夏人不肯償所掠君亦不與孟香夏人後亦不敢¶
復動君治邊二歳有威愛皇祐二年五月甲子疾卒于¶
官享年四十有六天子震悼賻䘏其家以其子劭為秘¶
<pb:KR2g0025_WYG_039-14b>¶
書省校書郎君以䕃補將作監主簿累官至尚書兵部¶
員外郎階朝奉郎勲䕶軍嘗以太子中舍知建昌縣除¶
民無名租歳以萬計閩俗貪嗇有老而生子者父兄多¶
不舉曰是將分吾貲君上書請立伍保俾民相察寘之¶
法由是生子得免閩人久之以為德多以君姓字名其¶
子曰生汝者杜君也君諱杞字偉長世為金陵人其曽¶
伯祖昌業仕江南李氏為江州節度使江南國滅杜氏¶
北遷開封今為開封人也曾祖諱某贈給事中祖諱鎬¶
<pb:KR2g0025_WYG_039-15a>¶
官至龍圖閣學士尚書禮部侍郎父諱某贈尚書工部¶
侍郎君初娶蔣氏封某縣君後娶徐氏封東海縣君女¶
六人其二適人四尚㓜子男一人邵也杜氏自君皇祖¶
侍郎以博學為世儒宗故其子孫皆守儒學而多聞人¶
君尤博覽强記其為文章多論當世利害甚辯有文集¶
十巻奏議集十二巻其居官以精敏明幹所至有聲君¶
學問之餘兼喜隂陽數術之説嘗自推其數曰吾年四¶
十六死矣其親戚朋友莫不聞其説至其歳果然嗚呼¶
<pb:KR2g0025_WYG_039-15b>¶
可謂異矣所謂命者果有數耶其果可以自知邪皇祐¶
六年某月日其兄駕部員外郎植與其孤𦵏君于某縣¶
某鄉某原銘曰¶
　其敏以達　其果以决　其守不奪　其摧不折¶
　其終一節　兹謂不沒¶
　¶
　¶
　名臣碑傳琬琰之集中巻十二¶
